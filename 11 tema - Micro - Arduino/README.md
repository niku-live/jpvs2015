#11 tema - Mikrovaldikliai - Arduino

**Arduino** - tai Mikrovaldiklių (angl. Micro Controllers) šeima, skirta technikos entuziastams. Arduino pasižymi tuo, kad visų įrenginių schemos, brėžiniai ir programinis kodas yra laisvai prieinami, tad bet kas (turintis reikiamą techninę įrangą) gali pasidaryti savo Arduino kloną. Arduino valdikliai būna labai įvairūs (paprastai skiriasi galingumu ir dydžiu). Pats populiariausias ir dažniausiai naudojamas - Arduino UNO. Arduino UNO sąlyginai didelis, tačiau turi gana daug išėjimų, net kelis skirtingus maitinimo įvadus bei suderinamas su didžiąja dalimi plėtimo plokščių, tad šis valdiklis tinka didžiąjai daliai projektų. Jei reikalingas mažesnis valdiklis, tada dažniausiai naudojami Arduino NANO arba Arduino MINI. NANO nuo MINI skiriasi tik tuo, kad mini neturi USB išėjimo, tad yra mažesnis. Kiti dažnai naudojami Arduino valdikliai - Arduino Mega, Arduino LilyPad, Arduino DUE, Arduino Robot, Arduino Esplora ir pan.

##Trumpai
Norint sukurti naują Arduino projektą, tą galima padaryti keliais būdais:
1. Pasileisti programą **Arduino** ir spausti *File -> New*.
2. Pasileisti **Visual Studio 2013** ir pasirinkti *File -> New -> Arduino Project* ir įvesti projekto pavadinimą.

Parašius programą, ją reikia sukelti į valdiklį. Norint tą padaryti reikia:
1. Pasirinkti plokštės tipą:
  1. **Arduino** programoje pasirinkti *Tools -> Boards -> Norima plokštė*.
  2. **Visual Studio** programoje tiesiog pasirinkti įrankių juostoje lango viršuje.
2. Pasirinkti lizdą, prie kurio prijungtas valdiklis:
  1. **Arduino** programoje pasirinkti *Tools -> Ports -> lizdas, prie kurio prijungta*.
  2. **Visual Studio** programoje tiesiog pasirinkti įrankių juostoje lango viršuje.
3. Paleisti programos įkėlimo funkciją:
  1. **Arduino** programoje spausti *Sketch -> Upload*.
  2. **Visual Studio** programoje spausti tiesiog *Debug* mygtuką.

Schemų failus (.fzz) geriausia peržiūrėti ir redaguoti naudojant programą Fritzing.
  
##Video įrašai
- [Video 8](https://github.com/niku-live/jpvs2015/blob/master/VIDEO.md#video-8)
- [Video 9](https://github.com/niku-live/jpvs2015/blob/master/VIDEO.md#video-9)
- [Video 11](https://github.com/niku-live/jpvs2015/blob/master/VIDEO.md#video-11)

##[Pavyzdžiai](https://github.com/niku-live/jpvs2015/tree/master/11%20tema%20-%20Micro%20-%20Arduino/Examples)

##[Mini užduotys](https://github.com/niku-live/jpvs2015/tree/master/11%20tema%20-%20Micro%20-%20Arduino/Mini%20Problems)

##Iššūkiai
- [Challenge7](https://github.com/niku-live/jpvs2015/blob/master/CHALLANGES.md#challange7)